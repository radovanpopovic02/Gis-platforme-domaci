<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Друштвено географске карактеристике Општине Инђија</title>
</head>
<body>
    <h1>Друштвено-географске карактеристике Општине Инђија</h1>
    <p>Многобројни културно-историјски споменици, од праисторије до новијег времена, сведоче о бурној прошлости овог подручја. Иако насељеност територије општине датира из праисторије, први писани подаци о самом насељу Инђија потичу из средине 20. века. Остаци римских и средњовековних утврђења и споменик Сланкаменачкој бици говоре о стратешком значају овог подручја уз Дунав, који је кроз историју представљао границу различитих империја. Урбано језгро Инђије потиче са краја 19. и почетка 20. века, из периода индустријског развоја и периода насељавања становника немачке националности, када настају зграда Општинске управе, кућа Војновића, Римокатоличка црква светог Петра, зграда Жупног двора и градске куће са уличним фасадама еклектички обликованим са елементима барока, класицизма, сецесије и неоренесансе. Нешто раније настаје црква Ваведења пресвете Богородице која по својим пропорцијама спада међу најлепше и најскладније грађевине у Срему сачуване из 18. века. Инђија, као центар једне од најразвијенијих и најуређенијих општина у земљи, захваљујући свом убрзаном развоју данас је прерасла у модерно уређену урбану средину. Својом новом пешачком зоном са монументалним тргом, модерном зградом Културног центра, цветним аранжманима и урбаним мобилијаром, Инђија гради имиџ европског града по мери савременог човека. Инђија поседује градски базен са теренима за одбојку и мали фудбал. Базен је отворен за посетиоце током летњих месеци.</p>
        <img src="dijagramdrustvenageografija.png" alt="Кретање становника Инђије у последњих 90 година" width="600" height="400">
    <img src="nakaznonovoizgradjenitrg.jpg" alt="Уништени Трг Слободе у Инђији" width="600" height="400">
    <iframe 
        name="embedMap" 
        title="Карта Друштвено географских карактеристика Општине Инђија" 
        scrolling="no" 
        frameborder="0" 
        width="400" 
        height="400" 
        src="https://a3.geosrbija.rs/embedded/feb71f04-5e76-4c1b-87be-91125b5cc310"></iframe>
</body>
</html>